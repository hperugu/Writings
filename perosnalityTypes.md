మన మీద మనకి నమ్మకం సడలినప్పుడో , స్నేహితులు దూరమైన ద్రోహ కాలాల్లోనో (ఖదీర్ బాబు గారు చెప్పినట్లు), మన దగ్గరవాళ్లే మనని అర్ధమే చేసుకోనప్పుడో , ఆఫీసులో మన పనికి గుర్తింపు లేకో, పోనీ ఆ పని కూడా మనం కరెక్టుగా/బాగా చెయ్య లేకపోవడం వాళ్ళ ఒత్తిడి వల్లో — ప్రపంచం మొత్తం మనకి వ్యతిరేకం గా ఉన్నట్లు, మన స్వభువం లోనే ఎదో లోపం ఉన్నట్లు అనిపిస్తుంది. అది నిజం కాదు, లోకానికి మన మీద ప్రత్యేకం గా అంత ఇంటరెస్ట్ చూపించే తీరిక, ఓపిక వుండవు. ఇది మీరు చేయాల్సిన పనికి కావలసిన సామర్ధ్యానికి లేదా మీ రిలేషన్మ లో వున్న వేరే మనిషి వ్వక్తిత్వానికి మధ్య ఉన్న ఒక సంఘర్షణ మాత్రమే.

ఇలాంటి సమయాల్లో ఒక మెంటార్ నో, లేదా ఒక మంచి పుస్తకంలో మనకి దారి చూపిస్తాయేమో అనుకొంటాము. కానీ, వీటికన్నా ముఖ్యంగా అసలు మన స్వభావాన్ని గురించి మనకే తెలిస్తే మన సమస్యలు చాలా తీరిపోతాయి. ఎందుకంటే మన స్వభావానికి తగని వృత్తులు, పనులు, మనుషుల కి దూరం గ ఉండటం లేదా వాటికీ కావాల్సిన కొన్ని స్కిల్స్ నేర్చుకోవడం వల్ల . ఈ రొండో రకం మీద నాకు పెద్ద నమ్మకం లేదనుకోండి.

సైకాలజీ ప్రకారం మనషుల అంతః స్వభావాల్ని బట్టి రకరకాల కేటగిరీలగా విడగొట్టారు.ఒక్కొక్క థీయరీ ని బట్టి ఒక్క క్యాటగిరైజేషన్ ఉన్నాయి. కానీ స్థూలం గా 4 రకాల లక్షణాలు ఉంటాయట[1].

sensation—ఏదైనా వస్తువుని చూడటం కానీ, సంఘటన ని అనుభవించటం ద్వారా మనలో కలిగే సంచలనం. ఉదా || ఒక సినెమా చూశాకో , ఒక పుస్తకమో చదివాకో మనకు కలిగేది.
intuition— మనకు తెలీకుండానే అంతఃచ్ఛేతన లో ఉన్న అభిప్రాయాలూ, నమ్మకాల వల్ల మనకు స్ఫురించేది. ఉదా || ఈ పని ఇంత కష్టం గా వుంది అంటే దీని వల్ల మనకొచ్చే లాభం కూడా అంతే ఉంటుంది అనే స్ఫురణ
thinking—మన పూర్వ అభిప్రాయాల, డేటా మీద ఆధారపడ్డ తార్కిక ముగింపు/కంక్లూజన్. ఉదా || ఫలానా చోట స్థలం కొంటే 5 ఏళ్ల లో ఇంత లాభం వస్తుంది.
feeling—ఇది ఏదన్న సంఘటన కి , వస్తువు కి విలువ ఆపాదించటం. వాటి విలువల్ని మన ఆలోచనలలో పరిగణన లో తీసుకోవటం. ఉదా|| పల వాడికి ఎంత సహాయం చేశాను , వాడు నాకు తిరిగి ఏమి చేసాడు లాంటివి.
వీటి వల్లే ఒక మనిషి వక్తిత్వం ఏర్పడుతాయి-ట! వీటిలో అన్ని మనకి పన్నెండేళ్ళు వచ్చేప్పటికి పూర్తిగా ఏర్పడిపోతాయి. అందువల్ల మనం ఎంతో ప్రయతినించినా మన మూల స్వభావాన్ని మార్చుకో లేము.

ఫుట్‌నోట్స్

[1] Personality type - Wikipedia
