చాలా చక్కటి ప్రశ్న. నాక్కూడా చిన్నప్పుడు రైలు వంతెన మీద పోతున్నప్పుడల్లా ఇదే ఆలోచన వచ్చేది. ఇంత నీళ్ళల్లో ఈ వంతెన ఎలా కట్టేరు అని. నాకప్పటికీ ఉన్న ఆలోచన శక్తి ని బట్టి ఏవేవో పద్ధతుల్ని ఊహించేవాణ్ణి. కానీ అసలు పద్ధతి సివిల్ ఇంజనీరింగ్ మూడవ సంవత్సరం వరకూ తెలీలేదు. అసలు రెండు వంతెనల నిర్మాణం లో పాలు పంచుకొనేప్పుడు బాగా అర్ధం అయ్యింది. నా అనుభవం, చదువు ప్రకారం వివరంగా చెప్పటానికి ప్రయత్నిస్తాను.

మొత్తం వంతెన నిర్మాణము అతి ముఖ్యమైన పని-- పునాది వెయ్యటం. అందులోనూ ఎటువంటి పునాది అనేది ఇంకా ముఖ్యం: ఎంత లోతులో వెయ్యాలి, ఏ ఆకారం లో వెయ్యాలి, ఏ రకం వెయ్యాలి లాంటి ప్రశ్నలకి సమాధానం తెలుసుకోవాలి. దానికోసం భూమి యొక్క స్వభావాన్ని తెలుసుకోవాలి. అందుకే గమనించినట్లయితే, వంతెన నిర్మాణం కన్నా కొన్ని రోజుల ముందే కొంత మంది సాంకేతిక నిపుణులు డేరాలు(పాత రోజుల్లో) కానీ, కంటైనర్లలో కానీ ఉంటూ పెద్ద పరికరాల్తో పని చేస్తున్నట్లుంటారు. కొన్ని రోజుల తరవాత చటుక్కన మాయమైపోతారు. ఆ ఉన్న కొన్ని రోజులు వాళ్ళు భూమి స్వభావాన్ని అంచనా వేస్తారు. దానిని బట్టే వంతెన డిజైన్ చేయబడుతుంది. డిజైన్ డ్రాయింగ్ లలో ముందు చెప్పిన పునాది లోతు,ఆకారం, రకం అన్నీ తెలియజేయబడతాయి. పునాది తోపాటు, పైర్ (మధ్యకట్టడం) , సూపర్ స్ట్రక్చర్ (పైకట్టడం ) వివరాలు ఉంచబడతాయి.

కొంతమంది మన ఊర్లలో ఏదన్న కొత్త వంతెన నిర్మాణం మంజూరు కాగానే నీటిలో -- చెరువులు,ఏర్లు, నదులు, అఖాతాల్లో , పునాది ముఖ్యం గా మూడు రకాల్లో వేస్తారు. పైల్(Pile ),కైసన్ (Caisson ), వెల్ (Well) లేదా కఫర్ డాం (cofferdam)
